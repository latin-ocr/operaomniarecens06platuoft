DE EUTHYDEMO PLATONIS. 15

scientiae natura in Theaeteto instituta in hoc scripto
subtilius exponitur aut illustratur uberius. Quocirca ne
Schleiermacherus quidem nodum istum, quem
Astius violenter secandum statuit, ullo modo expedi-
visse videtur. Neque viri acutissimi iudicium Sochero
aut W inckelm an n o, nupero libri editori, probatum est,
quorum hic pariter atque ille ab eius opinione s'uam se-
iunxit sententiam. Socherus enim Platonem censuit
verae germanaeque philosophiae dignitatem voluisse vin-
dicare ab ignominia et mala existimatione, quae ei apud
multos per improbas eristicorum artes conflata esset *).
Winckelmannus autem in eam disputavit sententiam,
ut Platonem statuerit luculento exemplo declarare vo-
luisse, quanto intervallo distaret eristica sophistarum.
verborum ambiguitatis auceps et mentis perturbatrix, a
dialectica Socratica, et qualis esset utriusque fructus **).
Nec vero negari potest utrumque superioribus multo
propius ad verum accessisse. Quanquam equidem non
adducor, ut veram rationem ab iis usquequaque pate-
factam esse mihi persuadeam. Nam Winckelmanni
quidem ratio hoc habet incommodi, quod ex ea non per-
spicitur, quo vinculo postrema sermonis particula cum
universae disputationis ratione contineatur: quod certe
inre meritoque requiras, nisi Platonem ipsum operis uni-
tatem atque simplicitatem non curavisse temere existi·
mare volueris. Soch erus autem etsi omnes ac singu-
las sermonis partes prudenter iudicio suo complexus est
et, si summam rei aestimes, fortasse verum perspexit, ta-
men nec quorsum singula spectent et qnam vim habeant,
accurate exposuit, ut profecto multam quaerendi, dubi-
tandi, obloquendi materiam reliquisse videatur. Quocir-
ca nobis visum est aliam ingredi disputationis viam, ut
tandem quid de universi operis argumento et proposito
iudicari oporteat, si fieri possit, extra omnem dubitatio-
nem ponatur.

versabimur autem in huius argumenti tractatione
sic, ut ante omnia quid nobis de summa rei videatur,
paucis exponamus3 deinde sententiam nostram enarrando
dialogi argumento vel illustremus vel confirmemus3 deni-

*) V. De Script. Plat. p. 2l2.
Μ’) Sunt haec ipsius verba Prolegg. ad Euthydem· {²- ΧΧΧῘΠ·

