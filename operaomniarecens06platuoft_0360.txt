μ144 PROLEGOMENA

eo quodammodo factum esse haud sane negari potest.
Nihilominus autem recte videmur contendere id sine ullo
causae Socratis periculo aut detrimento fieri potuisse.
Enimvero sutis constare arbitramur, quanta licentia Grae-
cis concessa fuerit in iudicandis deorum facinoribus et
virtutibus, modo ne ipsa numina tollerentur, impune
enim poetis certe comicis licebat furtivos eorum amores,
rixas et contentiones, cupiditates ac studia irridere *).
Neque etiam in philosophos talia reprehendentes admo*-
’ dum severe statutum esse, ipsius Platonis exemplum
docet, qui quae in libris de optima civitate et de
legibus de iisdem locis disputavit, certe non videtur
impune scribere potuisse, si publice in omnia decreta
populi opinionibus contraria animadversum esset. Quippe
ista omnia quoniam non tam divina quam humana videri
debuerunt, ud publicum deorum cultum atque venera-
tionem minus pertinere iudicata sunt. Quod si igitur
philosophi quidam gravius puniti sunt, factum hoc est,
vel quia ipsum deorum numen tollere videbantur, veluti
Anaxagoras· et Diagoras Melius, qui ideo ἄθεος appel-
latus est, vel quod publica sacra maximeque mysteria
violassent, ut Stilpo, de quo Diog. L. 11. 116. vel de-
nique odio factiosorum hominum, quod magna ex parte
Socrati factum novimus. lam vero in Euthyphrone So-
crates haudquaquam sic disputat, ut patriorum deorum
cultum contemnere aut eorum maiestatem ac potentiam
tollere videatur, sed ita loquens inducitur, ut indignam
deorum numine superstitionem urbane reprehendat, si-
quidem ,ostendit pietatem nec posse consistere in iis,
quae diis grata sint, quonium maxima sit ipsorum deo-
rum de talibus rebus dissensio, neque precum et sacri-
ficiorum ritibus commodi et utilitatis gratia observandis
contineri, nisi eam existimare velimus mercatoriam quan-
dum artem esse, quae beneficiis ultro citro dandis acci-
piendis absolvetur. Falsas plebis opiniones de utilitate
ex sacrificiis hominum in deos redundante item explosit
Aristophanes in Avibus v. 186. et alibi, ubi Pisthetaew
¹ rum tinxit id consilii agitantem, ut condito in aere avium
regno commercium inter homines atque deos omne in-
tercludatur eoque dii siti et fame enecentur, quippe sa⁴

 

¹⁸¹) 11³7! Bb'ltthger. De Aristophane impunito Deorum irrisore.
ps. 9 ι

