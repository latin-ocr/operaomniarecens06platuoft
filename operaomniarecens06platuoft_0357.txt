m Eumwnaommr, 141 ‘

tantia, fortitudine, sapientia, pietate, disce-
ptaret easque omnes iu Socrate summas fuisse demon-
straret. Desideratur una iustitia, quam et ipsam a

Socrate inter primarias virtutis formas numeratam esse ²

constat. Quid igitur? hanccine unam putabimus a Pla·-
tone neglectam esse neque similiter tractatam‘! Non
sane hoc verisimile est. lmo inchoatum opus absolvit
Socrate ad mortem condemnato, quo tempore edidit
Critonem, in quo hoc agitur, ut summa Socrati vindicetur
iustitia, quippe qui viro honesto statuerit nulla condicio*
ne licere legibus publicis debitam recusare obedientiam.
Quod quidem opus quoniam magis ad externas rationes
comparatum est atque tempore tristissimo non sine fe-
stinatione aliqua scriptum, mirum vider-i non poterit,
quod ad subtilitatem dialecticam cum ceteris libr-is, quos
diximus, vix comparandum est. Nam in illis quidem de·
finiendi argumentandique inscitia arguitur3 exponuntur
elementa quaedam dialecticem modo ex mente interlocu-
torum quaedam disseruntur, quo facetius rideatur eorum
inertia3 modo vera aliqua a Socrate suppeditantur, ut
vel colloquentibus aliqua spes felicis eventus ostendatur,
vel prudentibus lectoribus vera philosophi mens signi-
ficetur: sed summa rei non expeditur aut in clariore luce
collocatur. Quae omnia secus habent in Critone, in quo
disputatio crassiore filo deducitur. Nihilo minus vero
illum cum Lachete, Charmide, Menone, Euthyphrone,
argumenti atque consilii similitudine et quasi cognatione
contineri, nobis quidem plane persuasimus.

Atque haec ipsa res non parum lucis affundet quae-
stioni perquam obscurae atque difficili de tempore, quo
dialogi isti scripti sint et in publicam lucem editi. Nam
Crito quum non multo post Socratis supplicium scriptus
videatur, postremus fere dialogus fuisse iudicandus est,
in quo Plato hoc argumentum isto quidem modo tracta-
verit, siquidem postea temporis, ex quo relictis Athenis
sese Megaram contulisset, in alio scribendi genere coe-
pit elaborare neque in explicanda ratione Socratica sub-
stitit. Quanquam Gorgiam ad idem fere tempus, quo
Crito scriptus videtur, revocandum esse in Prolegomenis
ad eum dialogum p. 24 sq. disputavimus, Quem proxime
fortasse antecesserat Protagoras, de quo dictum item
in Prolegg. p. 15 sqq, Enimvero scripto Menone Plato
idem argumentum iu Euthydemo et Protagora tractavit

