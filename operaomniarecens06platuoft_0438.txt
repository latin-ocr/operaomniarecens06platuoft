* 222 encraticarum

mum posse, qui cum ipso conversentur-⁶! Sed nimirum
artifex noster hauc declamandi opportunitatem nactus
fabularum narrandarum opportunitatem noluit dimittere3
quo factum est, ut res dissimillimas confuderit et nar-
ratiunculas iam per se superstitiosas et absurdas absur-
dius etiam inculcaverit. Similis ratio eorum est, quae
extrema libri parte de Aristide narrantur. Qui quod
perhibetur, posteaquam ad bellum profectus sit, collo-
quendi ac disserendi facultate defecisse, mirum est pro-
fecto, quod ista potissimum facultas commemoratur, quum
Socratica disciplina longe aliam spectaverit disserendi
rationem, quam quae ibi describitur confabulandi soller- ι
tia. Nou minus absurde p. 128. B. Socrates ita loquens
inducitur, ut artis amatoriae suae mentionem inficiat:
quae quorsum referri debeat, quia ex hoc hoc sermone
minime intelligitur, nemo quisquam viri mentem asseque-
tur, nisi qui vim et significationem amatoriae huius pro-
fessionis iam ex aliis Platonis libris cognitam habuerit:
quod certe in Theagem non convenire quilibet facile vi-
debit. Sed morum notatio, ut de hac quoque aliquid
dicamus, omnino parum est elegans atque subinde infi-
ceta. Quis enim non miretur a'heagem, vix puerili in-·
stitutione egressum, necdum cum quoquam civilis pru-
dentiae comparandae gratia versatum, tamen ita loquen-
tem induci, ut Socratem noverit civilium virorum insti-
tutionem ac disciplinam admodum vilipendere, sibique
de huius sententiae veritate persuaserit? Cui non De-
modoci mores permiri videantur? qui quum olim sum-
mos magistratus magna cum laude gessisse dicatur, per
totum librum eo sermone utitur, ut more rustici alicu-
ius rhetorice balbutiat atque loquutiones ab opere agre· ¹
sti petitas ad taedium usque repetat. Sed omnium pes-
sime Socratis adumbratum est ingenium. Hic enim non
tam philosophi quam vatidicae alicuius anus partes agit.
Nam quae de vi daemonii sui disputat, ea haudquaquam
id spectant, ut faceta cum urbanitate simulet inscien- ἶ
tiam, sed eo potius pertinent, ut daemonium ostenda- ;
tur non modo ipsi futura portendere, sed etiam discipulis ῗ
vel prosperos vel parum secundos in philosophia pro- 2³
gressus afferre, Quod quis est quin Socratis Platonici J
persona prorsus indignum esse largiatur‘ss Haec igitur
atque alia similia nos quidem arbitramur apud prudentes
viros eam vim habitura, ut huius operis fidem auctorita-
temque, iam dudum suspectam illam, penitus infringant. ·

