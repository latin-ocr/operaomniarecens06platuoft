146 PROLEGOMENA

procax adolescentulus notatur, quo scilicet etiam reli-
quorum accusatorum auctoritas atque dignitas deprima-
tur. Hoc autem ecquis est qui sihi persuadeat abso-
luto iudicio ita potuisse fieri, quo tempore non tantum
Anytus et Lyco, sed etiam Meletus maximam adepti
erant nominis celebritatem Apparet igitur hoc quoque
nomine longe verisimillimum videri debere quod antea
iudicavimus, Euthyphronem scriptum esse, quo tempore
Socratis causa non admodum diu in iudicium fuit delata.
Suppetit huius sententiae etiam tertium argumentum.
Nam mirabile sane esset, si Plato libro post magistri
damnationem vel supplicium scripto iudicum perversita-
tem et iniustitiam ne verbo quidem notavisset. Quod
profecto non fecit, nisi forte aliquid tribueris illi. εὐ·-
&afflone τα τοιαῦτα πρὸς τούς πολλούς. Imo uno
exemplo Euthyphronuis, boni quidem hominis ideoque
ne Socrati quidem inimici, sed eiusdem superstitiosi,
vel, ut hodie loquuntur, orthodoxi, qualis Athenis vulgo
esset religionis condicio, declarare instituit. Ex quo
nobis quidem clarissime videtur apparere Platonem hoc
unum spectavisse, ut iudices admonerentur, ne populari
superstitioni in sententiis ferendis plus iusto tribuerent.
Quae quum ita sint, liber eo, quo significavimus, tem·-
pore scriptus sit necesse Denique universum libri ar-
gumentum, maximeque ea, quae ad Socratis defensionem
spectant, ita comparata sunt, ut post Socratis damnatio-
nem vix ita scribi 'potuisse vi'gdeantur De qua tamen re
ut hic dilucidius exponamus, nunc non opus est.
Nam quum ceteris argumentis iam satis firmata sit no-
stra sententia, tum hoc ipsum adeo est perspicuum, ut
nisi sperarem causas eius et rationes post ea, quae ante
dicta sunt, ab ipsis legentibus facili negotio repertum
iri, ingeniis eorum parum modeste diffidere viderer.
ltaque disputationi nostrae finem facere licebit, siqui-
dem quae pertinent ad libri argumentum et consilium,
eiusdemque cum aliis scriptis Platonicis necessitudinem

et coniunctionem, satis copiose explicata sunt.

conl-cns,

Bodleianus s. Clarkiasnus. Tubingensis.
Coislinianus. Veneti 5J1.(nobis olim a. b.) Viuds

