2⁰ PRoLnGoMsN'A

Atque postremum hoc non obscurum indicium tem-
poris facit, quo scriptum esse hunc dialogum suspicari
liceat. Fuit enim Plato, quum haec scriberet, haud dn-
bie adhuc Socraticae rationis tenacissimus: id quod etiam
ex aliis quibusdam rebus facile colligitur, Quorsum per-—
tinet maxime illud, quod virtutem unice ad scientiam
rettulit, aliam eiusdem indolem naturamque non signifi-
cavit. Nempe auctor est Aristoteles Platonem Socraticum
virtutem in scientia posuisse, postea autem eandem in eo
inesse voluisse, ut> animi facultates, dum suo quaeque
munere rite fungeretur, communiter rationis imperio
obedirent: quam sententiam philosophus animo suo susa-
cepisse videtur, ex quo confecto primo itinere Athenas
reversus philosophiam in Academia docere coepit. Quod
si verum est, sponte consequitur, ut Meno ante primi
illius itineris exitum scriptus sit. Quod ipsum etiam de
Protagora, Charmide, Lachete et Euthydemo iudican-
dum esse alibi disputavimus. Sed accuratius etiam ex-
quirendum est, quid de tempore huius scriptionis natali
statuendum sit. Quod ut ita fieri queat, efficitur eo
potissimum, quod Anyti habetur ratio, quem esse acer-
rimum illum Socratis accusatorem non est cur dubite-
mus. Enimvero praeterquam quod philosophus, qualis
esset sophistarum et virorum civilium virtus, demon-
strare voluit, etiam id consilii sequutus est, ut causas
et origines simultatis atque odii significaret, quo Any-
tus maxime in eum incensus fuit. Ostendit enim haud
obscure superbiam hominis atque fastum a Socrate quan-
doque repressum esse et castigatum, idque illum tulisse
molestissime. Iam vero vix est credibile futurum fuis-
se, ut Plato acerrimum Socratis inimicum tam leniter et
modeste carperet, si librum post mortem demum magi-
stri truculentissimum exaravisset. De qua re quae dis·
putavit Socherus De -Scriptis Platonis p. 185 sq.,
eu prorsus mea facio. Quod si recte coniicitur, quid
exinde consequatur, apertum esse arbitramur. Nam si-

·multas aliqua et inimicitia inter Socratem et Anytum
illo tempore iam intercesserit necesse est, quo Meno a
Platone litteris est consignatus. Itaque videtur liber
confectus esse vel paullo ante Socratis accusationem vel
caussa vixdum in iudicium deducta, quo tempore qualis
futurus esset eius exitus nondum divinari poterat. Quam-
quam ilud etiam probabilius est, siquidem Plato eum,
qui a *usationem pararet atque cogitaret, non illum,

