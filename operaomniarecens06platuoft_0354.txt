138 PROLEGOMENA k

impugnatam esse constat, pertinere videantur, in pecu-
liari libelli editione tam copiose explicatum est, nihil
ut nunc de ea re addendum existimemus. Neque ipsa
consilii, quod Plato secutus est, demonstratio longio-
rem requirit orationem. Etiamsi enim viris doctis
non de eo convenerit, quid Plato hac sua scriptione mar
xime spectavisset, tamen qui artem philosophi ex aliis
elus operibus consimilis argumenti cognitam perspectam-
que habuerint, ii certe quid hac in re pro vero pro-
bandum sit, non multum laborabunt.

Quod enim . Plato in aliis scriptionibus facien-
dum putavit, ut uni Socrati maxime virtutis scientiam,
hoc est certam exploratamque recti et honesti cogni-
tionem cum interiore quadam animi persuasione coniun-
ctam, vindicaret, ceterorum autem aequalium inscitiam
et vanitatem argueret et castigaret, idem in Euthyphro-
ne quoque ei fuit propositum, qui liber fere totus in
eo versatur, ut exemplo Euthyphronis vatis, qui sibi
insigni rerum divinarum scientia pollere videbatur, lu-
ouleutius demonstretur, vel eos inter Athenienses, qui
ae in divinis rebus plurimum sapere vellent, verae pie-
tatis notitiam habere nullam, imo illam, quippe vulgaris
superstitionis tenaces, ex iis rebus suspensam putare,
unde sine honestatis discrimine suspensa esse non pos-
sit; Socratem autem tanquam germanum philosophum et
causas vulgaris istius erroris perspectas habuisse, et
viam, qua ad verae intemerataeque pietatis notitiam per-
veniretur, adhibita dialectica tanquam certissima duce *et
magistra, omnium optime demonstravisse. Quocirca per
totum fere librum vulgares de pietate opiniones explo-
rantur atque refutantur, siquidem Euthyphro variis ac
multiplicibus rei definitionibus propositis semper rursus ¹
de sua sententia deiicitur neque unquam, licet Socrates
haud uno loco rectae rationis inveniendae viam monstret,
ad veri intelligentiam pervenit. Haudquaquam enim exi-
stimare lIcet Platonem in hoc libro nihil omnino ex-
promsisse, quod ad vim naturamque pietatis patefacien-
dam conduceret. Nam illud quidem ostenditur lucu-
lente, evellendam eam esse atque explicandam ad com-
munem quandam generis notionem, neque ex fortuita
quadam re vel effectu, veluti deornm caritate, sed per
se iudicari oportere: communem autem notionem ita do-
cetur inveniri posse, si pietas dicatur esse sub iusti-

