ao 1110110011. ” 221

los elus arbitratu suo vel provehat in discendo vel re·-
moretur. Hanc vero sententiam Platonis de ea re opi-
nioni adeo contrariam ecquis sibi persuadebit ab ipso
philosopho potuisse defendi atque peculiari libello illu· ·
strari‘} Hoc vero multo minus statuere licebit, ubi to-
tam scriptionem, ut par est, ad Socratis defensionem
pertinere iudicaverimus. Talis enim defensio profecto
nihil habere potuit utilitatis, sed debuit potius confir·-
mare accusatorum crimina, qui illum novos deos crede·
re ‚arguerent Quae si vere disputavimus, consequitur,
quod antea iudicavimus, ipsum scriptionis argumentum tale
esse, quod in Platonem convenire nullo modo videatur.

Progrchmur ad examinandam rationem, qua mate-
ries operis tractata est. Hic vero plura sunt, quae
gravem censuram commereantur. Ante omnia notare
licebit amfractuosam istam atque diffusam disserendi ra-
tionem, quae haud paucis in locis molesta accidit. Ea
iam inde a principio libri p. 121. Β, animaduerti potest,
ubi posteaquam Demodocus dixit Ἴωμεν δή, ὦ Σώκρα-
τες, ambo se in viam dare et porticum ingredi existi-
mandi sunt: quod dum faciunt, piscium ritu ne hiscunt
quidemt sed confecto itinere iam rupto silentio Demo·
docus longam deblatterare instituit orationem, qua So-
crati eleganter scilicet demonstrat procreationem libe-
rorum esse facillimam, educationem eorum difficillimam.
Sed eam garrulitatem sanequam parum -elegantem nolu-
mus nimis urgere, quam erunt qui in opere iuvenili, quale
hoc Sochero et K-nebelio visum est, excusandam
arbitrentur. Luculentiora sunt vitia, quae, si quid iudi-
care possum, talem excusationem 11011 habeant. Quor-
sum referendum est maxime illud, quod non pauca dis-
putationi immiscentur, quae ad praesentem materiam
nihil pertinent. Quid enim? narratiunculae illae de
vatidica daemonii vi 11011110 prorsus absurde intrusae
‚sunt‘ss Enimvero rem si accurate perpenderis, eas
videbis nihil prorsus valere ad demonstrandum id,
cuius causa vel maxime interponuntur. Constituit So-
crates, ut ipse fatetur, docere atque exponere penes
daemonium esse, utrum discipuli sui in sapientiae stu-
dio proficiant necne. Hoc igitur ut clarum et perspi-
cuum faciat, compluribus exemplis evincere studet sae-
'penumero se daemonio instinctum familiaribus futura
mala praedixisse. Verum hoc quid, obsecro, momenti
facit ad illud, quod daemonium vult etiam 111 eos pluri-

