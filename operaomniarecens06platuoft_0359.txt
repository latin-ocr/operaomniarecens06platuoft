' IN EUTHYPHRoNEM. 143

stravit veram esse Schleiermacheri atque Soche-
ri sententiam, etiam a nobis in Prolegg. ad superiorem
huius libri editionem p. XXXVI. probatam, qui Euthy-
phronem censuerunt seriptum esse quo tempore Socra-
tis causa haud ita pridem in iudicium deducta esset, nec-
dum posset praevideri, tam tristem eam habituram esse
eventum. Enimvero ante accusationem liber non est
scriptus propterea, quod diserte0⁴illius mentio in eo fa-
cta est. Relinquitur erg0, ut aut post Socratis con-
demnationem aut tempore litis in iudicio pendentis con-
signatus esse putetur. Atqui alterum illud nulla ex
parte verisimile est. Quanta‘enim ista foret indignitas,
si Plato magistro iam ad crudelissimum supplicium con-
demnato Meletum ita tantum voluisset punire et ulcisci,
ut de procaci et petulanti eius adolescentia facete hila· ,
riterque iocaretur‘} aut si Atheniensium inhumanitatem
ita castigavisset, ut uno exemplo fatui istius atque sto-
lide religiosi vatis demonstraret eos ad pietatis notio-
nem animis recte informandam non esse idoneos? Et
nonne verisimile est eum ita imaginem pietatis in So-
crate conspicuae longe aliter fuisse adumbraturum atque
in hoc dialogo ab eo factum videmus? At vero, dixe-
rit quispiam, fieri tamen illud potest, ut Plato xmulto
tempore post Socratis obitum talem librum conscripserit.
Quod ego fieri potuisse duplicem ob causam nego. Nam
primum quidem ita crimen inhumanitatis nomini Platonis
*item adhaerebit neque ab animo eius penitus absterge-
tur. Deinde universa disserendi ratio, quaein Euthy-
phrone dominatur, ipsumque libri argumentum eiusmodi
est, ut Platoni Socratico conveniat, eidem'ut philoso-
pho sui iuris quasi facto tribui nullo modo possit. Su-
perest igitur, ut sermonem scriptum sumamus esse eo
tempore, quo nomen Socratis apud magistratum haud
pridem delatum erat. Quod si ponimus, omnia facilem
habebunt explicationem, quae alioquin non carent osten-
sione. Quanquam hoc loco occurrendum videtur ante
omnia dubitationi cuidam, quae facile alicui in mentem
veniat. Erunt enim fortasse qui Platonem inconsiderate
fecisse dicant, si eo ipso tempore, quo crimen impie-
tatis a Socrate depellere voluerit, ex mente ipsius cul-
tum deornm vulgarem perstrinxerit maximeque eorum
rixas et contentiones itemque vulgares de precum et
sacrificiorum utilitate atque fructu opiniones exagitaverit
atque in contemtum adduxerit. Quod in hoc libro ab

