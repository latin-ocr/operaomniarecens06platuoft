22 DISPUTATIO

quidem se institutione sua id effecturos pollicebantur *)‚
ut ipsorum discipuli ad causas dicendas, orationes pu-
blice habendas administrandamque rempublicam dialecti-
ces ope idonei redderentur. ln quo dici non potest
quantum a Socratis ratione deflexerint. Qui quum virtu-
tcm in scicntia honesti et certa ol'licii persuasione in-
esse censeret, illam sibi persuaserat ita tantum posse
doceri, si proba atque recta docendi ratio eo valeret,
ut recti honestique sensus in animis eorum, quos quis
institueret, excitaretur atque acueretur. 'l‘antum igitur
abest, ut Euthydemus et Dionysodorus deinceps dc ho·-
nestatis et probitatis comparandae ratione dicant, ut ar-
gutandi facultatem suam ostentaturi alias ex aliis nectant
conclusiunculas et quaecunque dicuntur, protenus captio—
sis argumentationibus convellere conentur. Nimirum er-
rorem aetatis suae late propagatum secuti promunt quid-
quid fallacium sophismatum in promtu habent, idque
adeo promiscue atquc temere, ut eos facile appareat
mera duci argutandi altercandiquc lubidine. Quocirca
noli quaeso in disputatione eorum certum aliquem atque
lucidum sententiarum et argumentationum ordinem quae-
rere3 quem si qui cnm Friderico Astio desiderave-
runt, ii consulto a Platone disputationem ita habitam
fingi, quo magis homiuum perversitas arguatur, omnino
videntur neglexisse. Sed audiamus qualia sint, quac isti
virtutis scilicet magistri in medium afferunt.

Initium disputandi Euthydemus facit, Cliniam inter-
rogans, utri discere videantur, sapientes an insipientes.
Qui ubi respondit discere sapientes, Euthydemus eum hac
conclusiuncula adoritur. Qui discunt, inquit, hi ab
aliis docentur3 qui docent, ignorantibus artes et disci-
plinas tradunt3 ergo non sapientes, sed ignorantes di-
scere iudicandi sunt. Hunc continuo excipit Dionysodo-
rus, qui contraria probaturus hac utitur argumentatione.
Grammatista dictante, inquit, ii tantum puerorum di-
scunt, qui non carent sapientia, hanc videlicet intelli-
gens docilitatem3 ergo discunt sapientes, nec vero insi·-
pientes. Ingenti audientium plausu coorto vicissim Eu·-¹
thydemus haec profert: Qui discunt, nonne quae nou-

¹⁸) v. Protag. p. 316. C. p. 318. B sqq. Men. p. 91. A sqq.
Hipp. mni. p. 296. A. al.

