2⁰ DlSPUTATlo

impertiant, et disserendi sollertia atque facultate tan-
tum valeant, ut quaecunque proferantur, acute soleant
refellere et coarguere. ltaque semet ipsum ait homi-
num istorum vehementer appetere disciplinam et institu-
tionem , eandemque etiam Critoni valde commendat, prae-
sertim· quum sperare liceat fore, ut vel senes facti eo-
·rum artem. facile percipiant, neque ipse iis, sicuti con-
no, musices magistrO, tanquam ὀψιμαθὴς infamiam ali-
quam afferat, qnandoquidem etiam Euthydemus et Dio-
nysodorps iam aetate provecti ista omnia gnaviter didi-
cerint * .

Hoc igitur est sermonis initium, quod versatur in
describendis sophistarum illorum studiis itemque urbanis-
simae irrisionis lepore perfusum est. Quum vero ‘in eo
alia sint animadversione non indigna, de quibus commo-
diore loco dicetur, tum illud maxime 'observari debet
diligenterque animadverti, quod Euthydemus ct Diony-
sodorus narrantur inter alia etiam forensium orationum
scriptionem professi esse. Ex eo enim clarum fit et
perspicuum, cur extrema sermonis parte forensium ora-
tionum scriptores potissimum quum de omni philosophia
tum de ipso Socrate iniquius iudicavisse dicantur.
Enimvero id genus homines verisimile est, audita ista
sophistarum professione, ipsos quoque eristicae operam
dare instituisse, utpote. exinde arti suae utique lucrum
aliquod sperantes: mox tamen iidem perspecta eius va-
nitate, neque melioribus philosophiae praeceptis satis
imbuti, quum eloquentiae laudem unice exoscularentur,
-coeperunt universam philosophiam contemnere *atque
ipsum Socratem, qurcum sophistis idemtidem solebat con-
versari, in eorum habere numero, qui talibus argutiis et
praestigiis delectarentur. ld quod non obscure significatur
infra p. 3⁰4. E. sqq. Nempe homines inflati et fastuosi,
ut sibi solis prudentiae laudem vindicarent, eristicorum
fraudes etiam Socraticae disciplinae tribuebant, qua quum
saepius essent reprehensi et castigati, factum est, ut
pro sapientiae opinione sua magno eius odio repleren-
tur. Ex quo intelligitur, quid necessitudinis iis cum so-
phistis pariter atque cum Socrate intercesserit, et cur
- Plato 'eos non uuo loco tanquam homines a philosophia

⁸) Ρ. 271 — 272.

