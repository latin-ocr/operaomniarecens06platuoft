1 θ PROLEG OM EN A

retulit ad animi humani ortum divinum vitamque olim
in coelesti domicilio actam. Quapropter etiam virtutis
scientiam in aeterni boni et honesti recordatione conti-
neri sibi persuasit. Quamquam in iis libris, in quibus
de virtutis disciplina et institutione disputavit, Socrati‘
cae tenuit rationis simplicitatem, sive quod idearum do-
ctrinam nondum ad posterioris temporis perspicuitatem
explicavisset, sive quia ipsa haecSocratica ratio ad ar-
guendam sophisticae sapientiae vanitatem maxime accom-
modata videretur. Namque angusti istorum homuncionum
animi, qui nihil nisi externa *commoda et utilitates cogi-
tare consuevissent, sicubi de virtute in scientia ponenda
sermo erat, non capiebant huius sententiae vim ac prae-
stantiam. Ex quo multa nata est eos Socratico more
Κ castigandi ridendique materies. Nam quum nec ipsi
suam rationem defendere aut illustrare possent, tum ne
illud quidem valuerunt praestare, ut Socratis mentem,
quam plerumque ipse obscure apud Platonem significat,
plane assequerentur, quippe semper de scientia rerum
extrinsecus obiectarum, non item de interna officii ho-
nestatisque persuasione cogitare condocefacti. Itaque in
Platonis libris sere sic loquentes inducuntur, ut qnan-
tumvis sapientiae suae magnitudine mirifice glorientur,
tamen a scientiae possessione tantum absint, ut vix ullam
notionem bene definire aut explicare, nedum ad Socra·-
ticae scientiae divinationem aliquam se extollere pos-
sint, quin ne sentire quidem videantur, si ab interlocu-
tore subinde ex ipsorum mente ac sententia disputante
urbanissime ludantur et ad ignorantiae confessionem adi-
gantur. Vapulant igitur Euthydemus et Dionysodorus,
disputatores acerrimi, quorum argutias ad inveniendam
perspiciendamque verae virtutis disciplinam nihil valere
docetur. Vapulat item Protagoras, quiin dialogo cogno-
mine ita loquens inducitur, ut sibi a Socrate virtutem
scientia contineri idemtidem significante veram rationem
suppeditari haudquaquam animadvertat, sed cum illo e
sua ratione disputans sese inextricabilibus dialectices
nodis constringi patiatur. Simile est spectaculum in
Euthyphrone, Lachete, Charmide, in quibus libris de
pietate, de fortitudine, de temperantia sic disceptatur,
ut nec vates nec imperatores nec eruditi nobilesque so·
phistarum alumni Socraticae rationis vim ullo modo as· ⁴
sequantur, tantoque inferiores ipsi appareant, quanto
diligentius cum Socrate comparantur.

